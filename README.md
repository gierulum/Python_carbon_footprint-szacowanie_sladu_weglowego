Proponuję skrypt z przeznaczeniem do prac departamentów HR w celu pobrania danych do oszacowania śladu węglowego. W celu obliczenia śladu węglowego dla danej spółki niezbędne jest pobranie informacji o śladzie węglowym generowanym przez pracowników – w zakresie trasy dojazdu z domu do pracy. 

W tym celu niezbędne są jednoznaczne dane na danego pracownika: 
- adres od / odjazdu (np. miejsce zamieszkania)
- adres do / dojazdu (np. adres firmy)

Proponuję przypisanie na danego pracownika dwóch kombinacji danych: 
- komunikacją miejską
- jazda samochodem

Porównując możliwości z wersją przeglądarkową Google Maps – dla pary dwóch adresów możliwe jest pobranie czasu przejazdu zarówno dla transportu miejskiego jak i samochodowego. W przypadku przemierzanej odległości – ta jest tylko dla trasy samochodowej. Trasa komunikacji miejskiej nie dysponuje taką daną. W przypadku wyniku załączonego skryptu – możemy otrzymać również tę odległość czego nie zrobimy poprzez przeglądarkę.
W ramach skryptu obsługiwany jest proponowany przeze mnie prosty przykładowy plik excela. Zakładam że każdy pracownik (tj. osoba) posiada tylko jeden wybrany adres i zawsze przypisany adres docelowy oraz że są to elementy względnie stałe w czasie.

Skrypt ma umożliwić szybkie pobranie danych o odległości i czasie na osobę w celu przygotowania danych do obliczenia szacunkowego śladu węglowego w ramach danej firmy.
